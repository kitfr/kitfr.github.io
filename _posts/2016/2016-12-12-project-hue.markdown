---
layout: post
title:  "Project Hue"
date:   2016-12-11 08:46:00
categories: kod
---
Ett hobbyprojekt har jag länge funderat på att dra igång, men har aldrig riktigt hittat något roligt som jag vill fortsätta med.

Oftast brukar det dyka upp idéer som jag påbörjar men jag har aldrig riktigt fastnat och efter ett tag så lägger jag ner. Ofta pågrund av att jag kommer på något annat jag vill testa.

Ett projekt som jag varit inne på länge men som aldrig blivit av är någon form av webb-app för att styra [Philips Hue](http://www.meethue.com/). Jag har testat lite med Philips API för att få tag på lamporna som finns hemma. Längre än så har jag inte kommit. Men jag tänkte att jag skulle ta tag i detta, om jag får tid över. Tid är en bristvara så det kan bli ett utdraget projekt.

För att prata lite tekniker så tänkte jag hålla mig helt borta från CSS till en början. Detta för att lägga allt fokus på JavaScript, eller snarare [TypeScript](https://www.typescriptlang.org/). Mina tankar går nämligen åt [Angular 2](https://angular.io/). För att bygga det hela så tänkte jag använda [Gulp](http://gulpjs.com/), mest för att lära mig och testa något nytt. Jag har kört [Grunt](http://gruntjs.com/) under en längre tid på jobbet så det kan jag redan.

Längre än så här har jag inte kommit just nu. Jag kommer skriva ett nytt inlägg så fort jag drar igång det och jag ska försöka dela med mig så mycket som möjligt, dels för att det kan vara nyttigt att öva på att lära ut och dels för att någon kanske finner det intressant.
