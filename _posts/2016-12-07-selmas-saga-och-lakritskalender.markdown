---
layout: post
title:  "Selmas saga och lakritskalender"
date:   2016-12-08 08:17:00
categories: livet
---
Årets julkalender, Selmas saga, på SVT är en av dom bättre på länge. Jag tycker valen av skådespelare är bra och det är en välproducerad produktion.

Förra året hade vi en [kalender](http://shop.steinbrenner-nyberg.se/praliner-macarons/chokladkalender) från [Steinbrenner & Nyberg](http://www.steinbrenner-nyberg.se) och den var riktigt trevlig. Det var dock andra året i rad som vi körde samma och lite av charmen hade försvunnit. Därför tänkte vi, eller jag, att det hade varit roligt med något annat.

När jag tittade på en [video](https://www.youtube.com/watch?v=1CbF3ROgLho) från [Matgeek](https://www.youtube.com/user/matgeek) på YouTube så visade han upp en [kalender från Haupt Lakrits](https://www.lakrits.se/produkter/limited-edition/adventskalender.html). Jag tyckte att den verkade riktigt intressant och nappade direkt. Vi har inte öppnat dagens lucka än, men efter 7 luckor så ångrar jag inte att vi bytte kalender. Det har varit minst två bitar i varje lucka så vi har inte behövt dela med kniv som vi gjorde med chokladen. Gillar man inte lakrits så är det kanske inget jag rekommenderar, men för alla andra så är detta ett fantastiskt inslag i vardagen.
