---
layout: post
title:  "Bygg en 15c effektivt"
date:   2015-09-08 19:00:00
categories: första
---
Hur bygger man upp en 15c mest effektivt? När ska man bygga vetekvarn, bageri och så vidare, för att det ska gå så fort som möjligt att öka sin veteproduktion? Och när ska man bygga upp hjältens egendom?

Den här guiden förutsätter inte att man använder guld, eftersom det inbördes förhållandet är samma oavsett om man har guld eller ej. Men siffrorna i sig för återtjäning av spenderade råvaror etc är inte samma om man inte använder guld. Att inte använda guld kan också vara lite dumt med en 15c eftersom det kräver en del utnyttjande av npc-handlarn.

Någon hänsyn till omkostnader som t.ex. magasin och silos och byggnadernas veteåtgång genom sin pop har inte tagits. Ofta är kostnaden för dessa relativt små, och dessutom så finns det ju en poäng av att ha magasin och silos alldeles oavsett hur det går med fälten och oaserna.

Guiden förutsätter också, förstås, att det är en 15c man vill bygga. Sågverk, skogshuggare och andra liknande byggnader har inte tagits hänsyn till, men de spelar ingen större roll i sammanhanget. Det kan sägas att man definitivt inte ska strunta i dem, men att man kan ungefär när första oasen tas hålla dem på några nivåer under vetefälten utan att skämmas. Oaser som ger 25% bonus av två olika sortes råvaror, alltid vete i kombination med trä, lera eller järn, räknas i den här guiden som en 25%-veteoas.

Fälten ska byggas upp med en nivå i taget. Man avslutar nivå 1 innan man bygger nivå 2.

Den första frågan sen är när man ska börja bygga vetekvarn. Detta gör sig bäst när man har 13 fält på nivå 4 och 2 på nivå 5.

Tabell för vetekvarnen:  
Nivå 1: 13 st nivå 4, 2 st nivå 5.  
Nivå 2: 2 st nivå 2, 13 st nivå 6.  
Nivå 3: Alla nivå 6.  

Därefter bygger man nivå 7 och sedan är det dags för hjältens egendom. Detta gäller dock enbart om det är en 50%-oas. Jag tänker inte göra någon uträkning på när man ska bygga upp hjältens egendom om man ska ta en 25%-oas, för jag kan inte se att någon i alliansen saknar en 50%-oas. Givetvis ska man börja med 50%-oasen, och inte med en 25%-oas. En gissning är dock att man utan problem kan vänta till nivå 9-10 på fälten innan man ska påbörja byggandet av hjältens egendom för att ta en 25%-oas.

Vid nivå 7 tjänar man in kostnaden för hjältens egendom, som kostar 114260 att bygga till nivå 10, på 124 timmar. Detta kan jämföras med att bygga upp ett fält till nivå 7, det tar 134 timmar att tjäna in det. Men skulle man bygga upp nivå 10 hjältens egendom när hälften av fälten är nivå 7 så ger det inte lika mycket, eftersom det helt enkelt inte finns lika mycket grundproduktion att göra bonus av. Dessutom så tar det ganska lång tid att bygga nivå 10 hjältens egendom, iaf innan man kan boosta byn med råvaror, och det är en tid man också måste ta i beräkningen. Alltså är det enklast att precis efter man nått nivå 7 på alla fält börja fixa hjältens egendom nivå 10.

Därefter ska man bygga nivå 4 och 5 på vetekvarnen och nivå 1 och 2 på bageriet på samma gång. Det beror på att nivå 5 på vetekvarnen är så dyr att man faktiskt inte tjänar på just den nivån, men nivå 1 och 2 på bageriet är rätt billiga. Eftersom man behöver fält på nivå 10 för att bygga bageri så ska man ta upp det fältet i förväg. Även denna extra relativa kostnad, som frångår principen om att uppgradera en nivå åt gången, är mest effektivt just när man ska ge sig på bageriet. Man ska inte uppgradera vetekvarnen från nivå 3 innan alla fält är på plats som krävs för hela operationen.

Nivå 4-5 vetekvarn, och 1-2 bageri. = 10 fält nivå 7, 4 fält nivå 8 och ett fält nivå 10.  
Nivå 3 bageri: 2 fält nivå 7, 12 fält nivå 8 och så det fältet som man tidigare byggde till 10.  
Nivå 4 bageri: Alla fält ska vara minst nivå 9.  
Nivå 5 bageri: Alla fält ska ha nått nivå 10, och om det är en HS ska man helst ha byggt ett fält nivå 11. Det betyder inte att man ska skita i nivå 5 om man följer den här modellen i en icke-HS.

Nivå 15 hjältens egendom med 50% oas.

Detta ska göras när alla fält är nivå 10. Kostnaden på 328k för hjältens egendom tjänas in på 170 timmar när alla fält är nivå 9. Samma siffra är 125 timmar när fälten är nivå 10. Själva fältet från nivå 9 till nivå 10 tar 134h att tjäna in sin egen kostnad. Detta är alltså samma som vid nivå 7, och det beror på att fälten fått så många bonusar på vägen. Oaserna och vetekvarn och bageri håller alltså återtjäningstiden nere, medan den egentligen ökar med 20-40% per nivå i vanliga fall.

Vid 12 fält nivå 10 och 3 fält nivå 9 så tjänas kostnaden för nivå 11-15 hjältens egendom in snabbare än för att bygga ytterligare ett fält till nivå 10. Skillnaden är 1h40minuter. Dock är det så att när man producerar nästan 10k råvaror i timmen så tar det 32h att bygga själva hjältens egendom. Så även om man tjänar in kostnaden för nivå 15 hjältens egendom snabbare redan här så gör tiden för själva byggandet att du inte kan hämta ut råvarorna snabbare ändå. Därför ska man vänta tills alla fält är nivå 10 innan man bygger hjältens egendom nivå 15.

Detta med ansamlingstiden för råvarorna spelar ingen roll för nivå 11 eftersom om man bygger fälten till nivå 11 innan man bygger upp hjältens egendom till nivå 15 så kommer tiden att tjäna ihop råvarorna för nivå 11 vara så pass mycket högre än tiden för att tjäna ihop hjältens egendom.

Nivå 15 hjältens egendom med 25% oas.

Kostnaden på 328k råvaror för nivå 11-15 hjältens egendom tar alltså dubbelt så lång tid att tjäna in som om oasen hade varit en 50%. Alltså är det dyrare än att bygga upp nivå 11 fält när man står med alla fält på nivå 10. Nivå 15 hjältens egendom ska alltså byggas upp när alla fält är nivå 11.

Tredje oasen. 50%
Detta förutsätter alltså att man har 3 st 50%-oaser tillgängliga.

Nivå 16-20 hjältens egendom kostar 1595070. Det är en hel del. Med en 50% som sista oas lämpar det sig bäst att bygga denna vid nivå 13 på fälten.

Tredje oasen, om den är en 25%

Dvs när man redan har 100% eller 75% bonus sedan innan och ska ta en sista oas som är 25%. Detta gör sig bäst när fälten är på nivå 14.En kort version.

Vetekvarn nivå 1.
Två fält nivå 5, resten nivå 4.

Vetekvarn nivå 2.
Alla fält förutom två nivå 6.

Vetekvarn nivå 3.
Alla fält nivå 6.

Hjältens egendom nivå 10 och 50%-oas.
Alla fält nivå 7.

Vetekvarn nivå 4.
Ett fält nivå 10, fyra fält nivå 8 och tio fält nivå 7.

Vetekvarn nivå 5.
Ett fält nivå 10, fyra fält nivå 8 och tio fält nivå 7.

Bageri nivå 1
Ett fält nivå 10, fyra fält nivå 8 och tio fält nivå 7.

Bageri nivå 2
Ett fält nivå 10, fyra fält nivå 8 och tio fält nivå 7.

Bageri nivå 3
Två fält nivå 7, resten på 8, förutom det som redan är på nivå 10 förstås.

Bageri nivå 4
Alla fält minst nivå 9.

Bageri nivå 5.
Ett fält nivå 11, resten nivå 10.

Andra oasen om det är en 50%
När alla fält är nivå 10.

Andra oasen, om det är en 25%
När alla fält är nivå 11.

Tredje oasen om det är en 50%
När alla fält är nivå 13.

Tredje oasen om det är en 25%
När alla fält är nivå 14.
