---
layout: post
title:  "Fotografering"
date:   2016-12-06 17:12:00
categories: flytt
---
Idag har vår lägenhet fotograferats. Det innebar att hela familjen bodde på hotell natten till idag. Detta på grund av att lägenheten var stylad och vi ville inte förstöra något inför fotograferingen.

Vardagsrummet känns lite som ett nytt rum efter stylingen. Jag gillar verkligen vad som gjordes där, det blev mycket luftigare och rummet känns större. Mycket av upplägget tycker jag att vi borde ta med oss till huset när vi ska inreda. Det viktigaste är nog att vi rensar upp lite och inte har så sjukt mycket grejer överallt.

Mattor är en annan grej som vi borde jobba mer med när vi flyttat. Vi har haft matta i vardagrummet och i badrummet, det är allt. Nu när stylingen är gjord så hade stylisten lagt matta i hallen, köket och sovrummen också. Det ger ett mysigt intryck och väljer en mjuka och sköna mattor så är det ju trevligt att gå på också.

Sist men inte minns så tycker jag att vi borde satsa lite mer på växter också. Gärna stora växter som står på golvet. Vi har varit riktigt slappa när det kommer till växter i lägenheten. Den senaste tiden har vi bara haft lite växter i köket och inget i övriga rum.
