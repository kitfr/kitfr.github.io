---
layout: post
title:  "Tumlaren"
date:   2016-12-09 13:41:00
categories: simskola
---
Idag var näst sista tillfället för vår dotters babysimskola. Efter avslutningen nästa vecka så kommer hon bli tumlare. Än så länge har hon betat av Krabban, Grodan och Fisken.

Hon tycker att det är väldigt roligt och hon börjar trivas bättre och bättre i vattnet. Idag skulle vi träna på att barnet inte får hoppa i vattnet innan föräldern säger till. Vi kan ju säga så här, vi behöver träna ganska mycket mer på det. Hon älskar att hoppa i vattnet från kanten och från mattor som går ut en bit i vattnet, så det är svårt att få stopp på henne. Tidigare har hon inte alls gillat att ligga på rygg, men idag så la hon sig nästan själv på rygg för att räkna lamporna i taket. Så vi körde lite lätt ryggsim mellan dyken.

Vi kör på [Aqua Barn](http://www.aquabarn.se/) och kommer köra nästa period också, nästa period heter Späckhuggaren. Efter nyår kommer både jag och min fru jobba och dottern kommer gå på förskola. Detta innebär att det blir lite tajt att hinna med tider på veckodagarna, så nästa period byter vi både tid och plats. Tidigare körde vi på Vattenkompaniet på fredagar, men efter nyår kommer det vara på Åbybadet på söndag. Blir nog hur bra som helst för då kan både jag och min fru vara med. Tror det kan bli riktigt roligt nu när vår dotter börjar gilla vattnet mer och mer.
